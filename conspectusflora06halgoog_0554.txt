Praefatio.

————--·—-

Plures anni elapsi sunt ex tempore, quo Conspectus Florae Graecae
in publicam lucem venit. Ex eo tempore botaniei indigeni et praeser-
tim peregrinatores Graeciae magnam partem iterum sedulo exploraverant.
In his explorationibus non solum loca nova permulta specierum in
Conspectu jam recensitarum atque cives novae pro flora graeca inventae,
sed etiam species omnino novae detectae sunt.

Accedit, quod dissertationes nonnullae quoque in diariis scientificis
dispersae floram graecam perlustraverunt.

Exhis causis mihi non inutile videbatur, has investigationes floristicas
in hoc supplemento brevi in conspectu ponere et amicis florae graecae
benevole commendare.

Restat, ut gratias quam maximas agam viris praeclarissimis:
Adamovic L„ Bicknell C„ Bretzl Η., Grimburg 0., Lacaita
C„ Maire R„ Petitmengin M„ Sterneck J„ Tuntas B. et
Wille N ., qui mihi plantas suas exsiccatas benigniter communicaverunt.
Gratias quoque maximas illustrissimae academiae litterarum caesareae
vindobonensi debeo, quae me in editione hujus supplementi liberalissima
munificentia adiuvit.

